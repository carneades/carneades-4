- Figliuol mio, alla tua impresa, chente che tu la vogli chiamare o malvagia o altrimenti, non bisogna di domandar ne` di dar perdono, per ci che non per odio la seguivi, ma per potere essere tenuto migliore. Vivi adunque di me sicuro, e abbi di certo che niuno altro uom vive, il quale te quant'io ami, avendo riguardo all'altezza dello animo tuo, il quale non ad ammassar denari, come i miseri fanno, ma ad ispender gli ammassati se'dato. Ne` ti vergognare d'avermi voluto uccidere per divenir famoso, ne` credere che io me ne maravigli. I sommi imperadori e i grandissimi re non hanno quasi con altra arte che d'uccidere, non uno uomo come tu volevi fare, ma infiniti, e ardere paesi e abbattere le citta`, li loro regni ampliati, e per conseguente la fama loro; per che, se tu per pi farti famoso me solo uccider volevi, non maravigliosa cosa ne` nuova facevi, ma molto usata.