Ora avvenne un giorno che dimorando il giovane tutto solo nella corte del suo palagio, una feminella, entrata dentro per una delle porti del palagio, gli domando` limosina ed ebbela; e ritornata per la seconda porta pure a lui, ancora l'ebbe, e cosi` successivamente insino alla duodecima; e la tredecima volta tornata, disse Mitridanes:    - Buona femina, tu se'assai sollicita a questo tuo dimandare -; e nondimeno le fece limosina.    La vecchierella, udita questa parola, disse:    - O liberalita` di Natan, quanto se'tu maravigliosa! che` per trentadue porti che ha il suo palagio, si` come questo, entrata, e domandatagli limosina, mai da lui, che egli mostrasse, riconosciuta non fui, e sempre l'ebbi; e qui non venuta ancora se non per tredici, e riconosciuta e proverbiata sono stata -. E cosi` dicendo, senza piu` ritornarvi si diparti`.    Mitridanes, udite le parole della vecchia, come colui che cio` che della fama di Natan udiva diminuimento della sua estimava, in rabbiosa ira acceso, comincio` a dire:    - Ahi lasso a me! Quando aggiugnero` io alla liberalita` delle gran cose di Natan, non che io il trapassi, come io cerco, quando nelle piccolissime io non gli mi posso avvicinare? Veramente io mi fatico invano, se io di terra nol tolgo; la qual cosa, poscia che la vecchiezza nol porta via, convien senza alcuno indugio che io faccia con le mie mani